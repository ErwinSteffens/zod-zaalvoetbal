---
path: '/spelregels-mini'
title: "Spelregels Mini's 2022/2023"
className: game-rules
---

Ook voor de Mini's hebben we 'spelregels' opgesteld zodat het duidelijk is hoe er gespeeld wordt

Er is bij de Mini's geen spelbegeleider/scheidsrechter. De teambegeleiders zorgen gezamenlijk voor een goede voortgang van het spel.

In overleg kan je flexibel met de regels om gaan wanneer dit het plezier ten goede komt. Voorbeelden hiervan zijn:
* Is het verschil tussen de teams te groot dan kan je besluiten om het team dat achterstaat een extra speler te geven.  
* Hebben beide teams erg veel wissels dan kan je overleggen om beide teams met een extra speler te laten spelen. 

Het belangrijkste is dat **alle** kinderen een leuke dag hebben. Op deze leeftijd is het belangrijk dat de ze spelenderwijs het voetbal (leren) ontdekken. Winnen is niet belangrijk!

### Spelregels

1. Een team bestaat uit 4 spelers.
2. Er wordt zonder keeper gespeeld.
3. Er wordt op een half zaalveld gespeeld. 
4. De aftrap van het wedstrijdje wordt genomen door één van de teams in het midden van het veld. Dit gebeurt door middel van een dribbel of een pass. De tegenstander staat op minimaal 3m afstand.
5. Een achterbal wordt door een speler naast het doel ingedribbeld.
6. Hoekschoppen worden vanaf de hoekpunten van het speelveld genomen door de bal in te dribbelen, in te passen of in te schieten.
7. Bij een uitbal wordt het spel hervat door in te dribbelen.
8. Nadat er is gescoord dribbelt een speler van het team dat een tegendoelpunt heeft gekregen de bal in naast het eigen doel. Spelers van de tegenpartij beginnen op de eigen helft.
9. Een vrije bal wordt alleen bij hoge uitzondering gegeven. Deze mag genomen worden door de bal in te dribbelen, in te passen of te schieten vanaf de plek waar de vrije bal is gegeven.
10. De tegenstander staat op minimaal 3 meter afstand bij elke spelhervatting.
11. Een wedstrijd wordt aaneengesloten gespeeld. Er wordt niet van speelhelft gewisseld. 
12. De speeltijd van een wedstrijd is 12 minuten.
13. Er mag onbeperkt en op elk moment worden gewisseld.
14. Het dragen van scheenbeschermers is **verplicht**.
15. Het is verboden de zaal te betreden met schoenen met zwarte zolen of andere zolen die eveneens strepen achterlaten.